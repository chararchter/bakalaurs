\section{Saules paneļi}
% KĀ STRĀDĀ SAULES PANEĻI?
% fotons uzspīd elektronam un viņu ierosina un tad tas aiziet pāri vadītspējas zonai un aizpeld uz elektrodu un caurums aizpeld uz otru elektrodu un rodas potenciālu starpība no kurienes strāva.
% Ielikt dokus par LG un JA tipu + no kādiem kristāliem tie
% Ielikt shēmu
% analīze par saules paneļu plantācijām pasaulē
% optimālie apstākļi?

Saules paneļi sastāv no fotoelementiem, kas pārveido gaismas enerģiju elektriskajā enerģijā. Fotoelements, kura uzbūves shēma ir parādīta \ref{fig:PV}. attēlā, ir p-n pāreja ar elektriskiem kontaktiem, kas pieslēgti pie lādētāja vai citas enerģijas patērētāja. Fotoelementa apakšējā daļa sastāv no n-tipa pusvadītāja, kurā lādiņa pamatnesēji ir elektroni, bet augšējā daļa --- no p-tipa pusvadītāja, kur lādiņa pamatnesēji ir caurumi. 

Fotoelementa darbība balstās uz iekšējo fotoelektrisko efektu --- parādību, kad elektrons tiek ierosināts ar gaismas kvantu un pāriet no valences zonas uz vadītspējas zonu. Kad tas notiek augšējā slānī (p-tipa pusvadītājā), elektrons atgrūžas no robežas starp slāņiem, kura ir negatīvi lādēta rekombinācijas dēļ. Negatīvi lādēta (no p-tipa pusvadītāja puses) robeža rada potenciālu starpību, kas veicina elektronu kustību pa vadiem uz patērētāju, tādā veidā radot elektrisko strāvu.

\begin{figure}[h]
    \centering
    \includegraphics[width=0.6\linewidth]{figures/misc/solar_cell.pdf}
    \caption{Saules paneļa shēma. Tas sastāv no fotoelementiem, kuru augšējais slānis veidots no p-tipa pusvadītāja, bet apakšējais --- no n-tipa pusvadītāja.}
    \label{fig:PV}
\end{figure}

P-tipa un n-tipa pusvadītāja īpašības var panākt, piemēram, dopējot silīcija kristālu ar attiecīgi III vai V grupas elementiem. Ja silīcija kristālam pievieno bora atomus nelielā koncentrācijā, izveidojas \ref{fig:p-n-type}. att. pa kreisi redzamā situācija. Katram Si atomam ir četri elektroni ārējā čaulā, ar kuru palīdzību atoms izveido četras kovalentās saites ar četriem citiem atomiem. Savukārt bors, būdams III grupas elements, var izveidot tikai trīs saites. Tādā veidā pie bora atoma parādās "caurums" --- nenoslēgta kovalentā saite, kas attēlā apzīmēta ar sarkanu līniju. Uz šo vietu var pārvietoties kāds no blakus esošiem elektroniem, bet tad neaizpildīta vieta parādīsies pie blakus esošā atoma. Tādā veidā var uzskatīt, ka caurums "pārvietojas", un nosaukt to par pozitīvo lādiņa nesēju. Šādus pusvadītājus sauc par p-tipa pusvadītājiem.

Ja silīcija kristālam pievieno fosfora atomus, izveidojas pretēja situācija --- pie P atoma parādās elektrons, kas nepiedalās saites veidošanā (sk. att. \ref{fig:p-n-type}., pa labi). Lai pārvietotos, brīvajam elektronam ir nepieciešams mazāk enerģijas nekā elektroniem, kas veido kovalentās saites starp Si atomiem. Tātad, lādiņa pamatnesēji n-tipa pusvadītājos ir elektroni, un šādus pusvadītājus sauc par p-tipa pusvadītājiem.

Dopējot divus blakus esošus Si kristāla apgabalus dažādā veidā, iegūst p-n pāreju. Uz robežas starp apgabaliem elektroni no n-tipa apgabala var difūzijas ceļā nokļūt uz p-tipa apgabalu un aizpildīt tos caurumus, kas atrodas pietiekami tuvu. To sauc arī par elektronu-caurumu rekombināciju. Tādā veidā p-tipa pusvadītāja mala uzlādējās negatīvi. 

\begin{figure}[h]
	\centering
	\includegraphics[width=0.5\linewidth]{figures/misc/p_n_type.pdf}
	\caption{Silīcija kristāla 2D izklājums, atomu ārējās čaulas elektroni ir apzīmēti ar punktiem. Pievienojot bora atomu, iegūst p-tipa pusvadītāju (pa kreisi), bet fosfora atomu --- n-tipa pusvadītāju (pa labi).}
	\label{fig:p-n-type}
\end{figure}